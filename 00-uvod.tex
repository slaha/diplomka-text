\documentclass[dp.tex]{subfiles}


\begin{document}
\chapter*{Úvod}
\addcontentsline{toc}{chapter}{Úvod} 
\label{chap:uvod} 

Lingvistika je věda, která se, jak její český název \textit{jazykověda} napovídá, zabývá studiem a výzkumem jazyka. Vzhledem k množství existujících jazyků a ke komplexnosti jazyka je lingvistika dále dělena na velké množství dílčích oborů dle toho, který z jazyků nebo kterou část jazyka zkoumá.

Jako \textit{matematická lingvistika} je označována pomezní disciplína spojující lingvistiku, matematiku a informatiku. Matematická lingvistika se začala formovat v padesátých letech dvacátého století. Za její počátek bývá uváděn VIII. mezinárodní lingvistický kongres konaný roku 1957 v Oslu. Nicméně k prvním spojením jazykovědy s matematikou docházelo již dříve, a to zejména v rámci metod kvantitativních soustředěných na pojem \textit{frekvence}. 

S rozvojem výpočetní techniky ve druhé polovině dvacátého století docházelo ke stále většímu využití počítačů ve všech oborech lidské činnosti. Ani matematická lingvistika nebyla výjimkou. \textit{Počítačová lingvistika} (též \textit{strojová}, anglicky \textit{computational linguistics}) je jednou z disciplín matematické lingvistiky. Počítačová lingvistika využívá poznatků kvantitativní i algebraické lingvistiky, k jejichž aplikaci je využíváno počítačů. \textit{Zdroj: \cite{Cerny1996}}.

Tato diplomová práce tematicky navazuje na moji bakalářskou práci \citetitle{Slahora2012}\footnote{\cite{Slahora2012}: \fullcite{Slahora2012}}. Cílem práce bylo odpovědět na otázku \enquote{Lze pomocí fonických jevů rozlišit autorství textu, respektive jazyk?} V rámci bakalářské práce bylo autorství (resp. jazyk) zkoumáno na deseti básních deseti českých autorů. Použitá metodika využívala k určení autorství (jazyka) různé charakteristiky jako průměrnou délku rýmu, četnosti slov různých délek a fonické jevy: agregaci, asonanci a aliteraci.

Součástí práce byl i počítačový program, který počítal dané charakteristiky a na jejich základě texty porovnával. Tento program byl následně využit při psaní článku \citetitle{Marek2013}\footnote{\cite{Marek2013}: \fullcite{Marek2013}}. Při tvorbě článku se však projevily nedostatky, které původní program obsahoval. Jednak se jednalo o nemožnost exportu naměřených charakteristik pro další zpracování jinými specializovanějšími nástroji a jednak výsledky analýz trpěly nepřesnostmi, které nebyly objeveny v rámci bakalářské práce.

Diplomová práce si klade za cíl rozšíření možností textových analýz o \textit{denotační analýzu} a porovnání sledovaných charakteristik u různých českých překladů básně Havran amerického autora Edgara Allana Poea. Vzhledem k ne zcela přesným výsledkům původního programu budou znovu implementovány i analýzy fonických jevů, které byly použity již v bakalářské práci.

Charakteristiky použité k určování autorství v rámci bakalářské práce nebudou v této práci popisovány. Jejich podrobný popis je obsažen v původní bakalářské práci, případně ve zmiňovaném článku. V diplomové práci budou čtenáři podrobně seznámeni s denotační analýzou. Popsán bude také vytvořený počítačový program umožňující provádění analýz textu, a to jak z technického, tak uživatelského pohledu. Poslední kapitola je pak zaměřena na samotnou analýzu a porovnání osmnácti českých překladů Poeova Havrana.

\end{document}
